# У време превођења омеђени, дакле безбедни, типови

Ово је скуп типова који су статички - у време превођења - омеђени па није
могуће да се случајно употребе тако да дође до недефинисаног понашања. Стога
кажемо да су безбедни. Наравно, ово је Ц++ и сасвим можете да "кастујете"
ове типове у шта год хоћете и уђете у проблеме, али, у редовној употреби
не морате да се бринете да ли ће да целобројно додавање да оде ван опсега,
шта ће да буде ако позовете `front()` на празном `std::vector` и слично.
Као посебна погодност, нема потребе да се размишља о обради грешака
(изузеци, изузетна сигурност, кодови грешака и обрада истих).

Подржани су:

* Цели бројеви у датом опсегу. Слично као у Ади. Сем што су омеђени између, рецимо,
  0 и 5, такође не могу да изађу из опсега свог типа (дакле, више као Спарк/Ада).
* Низови омеђени димензијом. Слични `std::array<>`, али индексирање се врши
  горенаведеним целим бројевима у опсегу димензије низа и нема "потенцијално
  небезбедне спреге". Неисправни итератори показују на "сигурно место", па ако
  их неко грешком дерефенцира, нема недефинисаног понашања. Свакако ћете имати
  _неисправно_ понашање, али и безбедно, дакле _није недефинисано_.
* Листе фиксног капацитета. Сличне листама из стандардне библиотеке, али,
  капацитет је познат у време превођења. Дакле, додавање у листу може да не
  успе услед недостатка места. Сви (потенцијални) чланови листе су у ”базену”
  чланова који је низ и заузет ”унапред”, што је веома другачије од СТЛ
  листа. Предност је што су итератори ”дереференцијабилни” докле год је
  њихова листа жива, с тим што можда нису више у листи (постоји функција
  да се то провери, али је спора па мора изричито да се позове), али, нема 
  недефинисаног понашања, само неспецифицираног и бубе су поновљиве. Управо,
  ако се не повезујете са СТЛ-ом, уместо итератора треба користити индексе,
  за које постоји паралелна спрега, а који су у том смислу безбедни.
* Листе на прескок (скиплисте) фиксног капацитета. Засад моделирају само 
  `std::set<>` спрегу, по потреби лако могу да се додају `std::multiset<>`, 
  `std::map<>`, `std::multimap<>`. Остале напомене сличне као за опште листе.

Ово би требало да, уз већ наведене ограде, обезбеди исти ниво безбедности
као Спарк/Ада ниво "без грешака у раду". То је _виши_ ниво од већине "безбедних"
програмских језика, укључујући и "чисту" Аду, која ове грешке хвата у току извршавања.

Други основни типови, као што су ниске, хеш табеле и претраживачка стабла нису засад
изведени.  Можда ће бити додати у будућности.

## Како да кренем

Просто ископирајте заглавља која су вам потребна где год желите и укључите их.

Код је прављен за и испробан са Ц++17. Требало би да ради и "под" Ц++14 уз ситне дораде,
ако вам треба помоћ у томе, јавите.

## Употреба

Требало би да је прилично једноставно. Види [пример](bound.t.cpp). Прочитајте
документацију ако примери нису довољни.

Ако користите алат `meson` (мезон), постоји `meson.build`, па можете ово складиште
да користите као мезон подпројекат, што би требало да одради шта је потребно у вези
са заглављима.
